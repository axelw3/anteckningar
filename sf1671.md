# SF1671 Matematik, baskurs, med diskret matematik 7,5 hp
|Tillfälleskod|Termin(er)|Period(er)|Föreläsare|
|-|-|-|-|
|51354|HT2023|1|Petter Brändén|

## Föreläsning 11

### Kardinalitet
**Definition:** $|X|=|Y|$ omm det finns en bijektion $f:X\rarr Y$.

"Att ha samma kardinalitet" är en *ekvivalensrelation*, där ekvivalensklasserna kallas för *kardinaltal*.
> **Bevis:**
> $X\mathrel{R} Y \iff |X| = |Y|\iff$ Finns en bijektion sådan att $f:X\rarr Y$
> **Reflexiv** ($X\mathrel{R}X$ för alla $X$): Vi söker en bijektion $f:X\rarr X$. En sådan är $f(x)=x$ (identitetsfunktionen).
> $\therefore\space\mathrel{R}$ är reflexiv.
> **Symmetrisk** ($X\mathrel{R}Y\implies Y\mathrel{R}X$): Antag VL sant, då finns en bijektion $f:X\rarr Y$. Inversen av denna är $f^{-1}:Y\rarr X$, vilket också är en bijektion, och därmed $Y\mathrel{R} X$.
> $\therefore\space\mathrel{R}$ är symmetrisk.
> **Transitiv** ($X\mathrel{R}Y\text{ och }Y\mathrel{R}Z\iff X\mathrel{R}Z$): Visas lättas med en figur. Vi får att HL är sant omm VL.

Med detta kan vi visa att *alla öppna intervall av reella tal har samma kardinalitet*:
1. $|(0,1)| = |(1,\infin)|$, eftersom $f(x)=\frac{1}x$ är en bijektion
2. Om $a\in\mathbb{R}$ så är $|(0,\infin)|=|(a,\infin)|$, eftersom $f(x)=x+a$ är en bijektion.
3. Om $a\lt b$ så är $|(0,1)|=|(a,b)|$, eftersom $f(x)=a+(b-a)x$ är en bijektion.
4. $\mathbb{R}=|(0,\infin)|$ eftersom $f(x)=e^{x}$ är en bijektion.
### Hilberts hotell
Hilberts hotell har oändligt många rum $\{0,1,2,3,...\}$. När du ska checka in meddelar de att alla rum är upptagna. Hur kan det lösas?
> **Lösning:** Vi flyttar varje gäst ett steg, så att rum 0 blir ledigt: $f:\{0,1,2,3,...\}\rarr\{1,2,3,4,...\}$
> $f(x)=x+1$ är en bijektion, vilket ger:
> $|\{0,1,2,3,...\}|=|\mathbb{N}|=|\mathbb{Z_+}|=|\{1,2,3,...\}|=\aleph_0$
> $\aleph_0$ ("alef-noll") och är kardinaltalet för alla uppräkneligt oändliga mängder.

Vi visar att $|(0,1)|=|[0,1)|$:
> **Bevis:** Tag en följd $a_0,a_1,a_2,a_3,...\in[0,1)$
> Antag en funktion $f:[0,1)\rarr(0,1)$ och att $f(a_i)=a_{i+1}$ om $x=a_i$, i övriga fall $f(x)=x$.
> Inversen blir $f^{-1}(a_i)=a_{i-1}$ om $x=a_i$, i övriga fall $f^{-1}(x)=x$.
> Funktionen är alltså en bijektion.

Med samma princip får vi att *alla intervall, förutom $[a,a]$, har samma kardinalitet som $\mathbb{R}$.
> En mängd $X$ är *uppräkneligt oändlig* om $|X|=|\mathbb{Z_+}|\iff$finns en bijektion $f:X\rarr\mathbb{Z_+}$.

### Cantors diagonalargument
> **Sats:** Om $A_1,A_2,...$ är ändliga eller uppräkneligt oändliga, så är $A=A_1\cup A_2\cup ...$ också ändlig eller uppräkneligt oändlig.
> **Bevis:** Vi vill hitta en bijektion $f:\mathbb{Z_+}\rarr A$
> Vi kan rita upp en tabell så att elementen i $A_i$ hamnar på rad $i$.
> Det går nu att koppla samman "samtliga" element genom att dra en pil från övre vänstra hörnet till elementet till höger, och därefter diagonalt nedåt och uppåt, om vartannat.
> **Obs!** Vi måste hoppa över tal som redan har räknats --- annars ej bijektion!

Med hjälp av detta kan vi visa att $\mathbb{Q}$ är uppräkneligt oändlig, dvs. att $|\mathbb{Q}|=\aleph_0$:
> $A_i=\{\frac{x}{i}|x\in\mathbb{Z}\}=\text{"alla rationella tal med nämnare \it{i}"}$
> $\mathbb{Q}=A_1\cup A_2\cup ...$
> Enligt Cantors diagonalargument är $|\mathbb{Q}|=\aleph_0$.

### Mer om kardinalitet
> **Schröder-Bernsteins sats**
> Antag två injektioner $f:X\rarr Y$ och $g:Y\rarr X$. Då är $|X|=|Y|$.
> ***Följdsats A:*** Om $A\subseteq B\subseteq C$ och $|A|=|C|$, så är $|A|=|B|=|C|$.
> ***Följdsats B:*** Varje intervall (förutom $[a,a]$) har samma kardinalitet som $\mathbb{R}$.

**Sats:** $|\mathcal{P}(\mathbb{Z_+})|=|\mathbb{R}|$
> $|\mathbb{R}|$ kallas för kontinuumet (*eng.* continuum)

> **Bevis:**
> VL ger att $\mathcal{P}(\mathbb{Z_+})=\{A|A\subseteq Z_+\}$
> Vi använder Schröder-Bernsteins sats, dvs. vi vill hitta injektioner:
> $f:[0,1)\rarr\mathcal{P}(\mathbb{Z_+})$ och $g:\mathcal{P}(\mathbb{Z_+})\rarr[0,1)$
> Alla $x\in[0,1)$ kan skrivas på binär form:
> $x=0,a_1a_2a_3a_4...$ där $a_i=0\text{ eller }1$
> *T.ex. $x=0,0010000111001...$*
> **Obs!** För att få unikhet så skippar vi tal som slutar på oändlig följd av 1:or. Jämför: $0,999...=1$
> ***Steg 1:*** Vi definierar $f(x)=\{i|a_i=1\}$, vilket ger $f(0,11010001000...)=\{1,2,4,8\}$.
> Detta är en injektion eftersom "olika går på olika".
> ***Steg 2:*** Vi definierar $g(A)=0,a_1a_2a_3a_4...$ där $a_i=\{1\text{ om }i\in A\text{ eller }0\text{ om }i\notin A\}$
> Detta är också en injektion.
> ***V.S.B.***

## Föreläsning 15
### Satslogik
> **Definition:** En sats är ett påstående som kan vara sann eller falsk.

Nya satser bildas med operationer:
- $p\lor q$ är sann om *minst en* av $p$ och $q$ är sanna.
- $p\land q$ är sann om *både* $p$ och $q$ är sanna.
- $p\rarr q$ "om $p$ är sann, så måste $q$ också vara sann".
- $p\lrarr q$ är sann om $p = q$.
- $\lnot p$ är sann om $p$ är falsk.

En satsoperation kan visas med en sanningstabell:
|$p$|$q$|$p\rarr q$|
|-|-|-|
|0|0|1|
|0|1|1|
|1|0|0|
|1|1|1|

En sats är *sammansatt* om den är uppbyggd av andra satser genom $\lor$, $\land$, $\rarr$, $\lrarr$, $\lnot$. Icke-sammansatta satser kallas för *atomära satser*.

En sammansatt sats kan ses som en funktion $f: \{0,1\}^n\rarr\{0,1\}$.
En sammansatt sats $S$ kan beskrivas med hjälp av atomära satser $p_1,\dots,p_n$:
$S(p_1,p_2,\dots,p_n)=0\text{ eller }1$

> **Sats:** Varje funktion $f:\{0,1\}^n\rarr \{0,1\}$ kan representeras av en sammansatt sats som endast använder $\land$, $\lor$ och $\lnot$.
> **Bevis:**
> Vi har $\{0,1\}^n=\{0,1\}\times\dots\times\{0,1\}=\{(p_1,\dots,p_n)|p_i=0,1\text{ för alla }i\}$
> Detta ger t.ex.
> $\{0,1\}^2=\{(0,0),(0,1),(1,0),(1,1)\}$
> ***Bevis med induktion***
> *Basfall:* $n=1$, $f:\{0,1\}\rarr\{0,1\}$
> Fyra möjligheter ($f_1,f_2,f_3,f_4$): Alla kan skrivas med operatorerna $\land$, $\lor$ och $\lnot$.
> |$p_1$|$f_1(p_1)\\=p_1\land(\lnot p_1)$|$f_2(p_1)\\=p_1\lor p_1$|$f_3(p_1)\\=\lnot p_1$|$f_4(p_1)\\=p_1\lor(\lnot p_1)$
> |-|-|-|-|-|
> |0|0|0|1|1|
> |1|0|1|0|1|
> *Induktionsantagande:* Antar att påståendet är sant för $n$, det vill säga att det finns en sats $S(p_1,\dots,p_n)=f(p_1,\dots,p_n)$
> *Induktionssteg:* Visa att påståendet då även är sant för $n+1$.
> Vi tar en godtycklig funktion $f:\{0,1\}^{n+1}\rarr\{0,1\}$.
> Vi bildar sedan två funktioner $g$ och $h$:
> $g(p_1,\dots,p_n\}=f(p_1,\dots,p_n,1)$ och
> $h(p_1,\dots,p_n\}=f(p_1,\dots,p_n,0)$
> Enligt induktionsantagandet kan $g$ och $h$ även beskrivas av satser:
> $g(p_1,\dots,p_n)=S_1(p_1,\dots,p_n)$
> $h(p_1,\dots,p_n)=S_2(p_1,\dots,p_n)$
> Då är
> $f(p_1,\dots,p_n,p_{n+1})=(p_{n+1}\land S_1(p_1,\dots,p_n))\cup((\lnot p_{n+1})\land S_2(p_1,\dots,p_n))$

**Tautologi:** En sammansatt sats som alltid är sann.
### Bevis av satser
- **Implikation:** Vi vill visa $p\implies q$.
	- Direkt: Anta $p$ och härled $q$
	- Kontrapositivt: Anta $\lnot q$ och härled $\lnot p$
- **Disjunktioner:** Vi vill visa $p\lor q$.
	- Vi vet $(p\lor q)\lrarr((\lnot p)\rarr q)$. Anta att $p=0$ och visa att $q$ då måste vara sann.
	- Motsägelsebevis: Anta $\lnot p\land\lnot q$ och härled något absurt.
- **Ekvivalens:**
	- Vi vet $(p\lrarr q)\iff((p\rarr q)\land(q\rarr p)$. Visa att båda implikationerna gäller.
### Sannolikhetslära
$\Omega$ är *utfallsrummet*, en ändlig mängd med alla möjliga utfall.
**Händelse:** En delmängd $A$ till $\Omega$.
**Sannolikhet:** $P(A)=\frac{|A|}{|\Omega|}$

**Additionsprincipen:** Om två händelser $A$ och $B$ är *disjunkta* ($A\cap B=\empty$, dvs. *inte kan inträffa samtidigt*), så är $P(A\text{ eller }B)=P(A\cup B)=\frac{|A\cup B|}{|\Omega|}=\frac{|A|+|B|}{|\Omega|}=P(A)+P(B)$.

**Betingad sannolikhet:** $P(A\text{ givet }B)=P(A|B)=\frac{|A\cap B|}{|B|}$
> **Exempel:** *Anta att vi kastar två tärningar och ett orakel informerar att minst en tärning kommer att vara udda (händelse $B$). Vad är sannolikheten att vi får två ettor (händelse $A$)?*
> Vi vet att $B$ kommer att inträffa.
> $|B|=|\{(a,b)|a\text{ och/eller }b\text{ är udda}\}|=6^2-|\{(a,b)|\text{båda är jämna}\}|=36-3^2=27$
> $|A\cap B|=1$ (*endast fallet $(1,1)$*)
> $P(A\cap B)=\frac{|A\cap B|}{|B|}=\frac{1}{27}$

**Oberoende händelser:** $A$ och $B$ är oberoende om sannolikheten för att den ena inträffar är *oberoende av om den andra inträffar*. Dvs. $P(A|B)=P(A|B^\complement)$

**Multiplikationsprincipen:** För oberoende händelser är $P(A\land B)=P(A)\cdot P(B)$

## Föreläsning 16
### Kombinatorik (med upprepning)
Antag att vi ska utföra två deluppgifter, $X$ och $Y$, och att $X$ kan göras på $x$ sätt, $Y$ på $y$ sätt. Den sammansatta uppgiften kan göras på $|X\times Y|=|X|\times |Y|=x\cdot y$ sätt.

> **Exempel:** $A$ och $B$ är ändliga mängder. Hur många funktioner $f:A\rarr B$ finns det?
> För varje $a\in A$ finns det $|B|$ möjliga värden $b\in B$.
> Olika $a$ kan ge samma $b$ (dock inte tvärt om).
> $\therefore$ Upprepning tillåts.
> **Svar:** Det finns $|B|^{|A|}$ funktioner $f$.

### Utan upprepning
En följd $a_1,a_2,\dots,a_n$ kallas för en *permutation* av mängden $\{a_1,a_2,\dots,a_n\}$.
> **Exempel:** *På hur många sätt kan $n$ personer bilda en kö?*
> Varje kö kan ses som en permutation $a_1,\dots,n$ av mängden av alla personer, $\{1,2,\dots,n\}$.
> Vi kan välja $a_1$ på $n$ olika sätt.
> Vi kan välja $a_2$ på $n-1$ olika sätt ($a_1$ är upptagen)
> $\cdots$
> Vi kan välja $a_n$ på $1$ sätt (alla andra är upptagna)
> **Svar:** $n(n-1)\cdots3\cdot2\cdot1=n!$ (*$n$-fakultet*)

Hur många köer med $k$ personer kan vi bilda ur totalt $n$ personer?
**Svar:** Vi kan bilda $\frac{n!}{(n-k)!}$

På motsvarande sätt kan vi skapa injektiva funktioner
$f:\{1,2,3,4,5\}\rarr\{1,2,3,4,5,6,7,8,9\}$
på $\frac{9!}{(9-5)!}=9\cdot8\cdot7\cdot6\cdot5$ sätt.

> **Exempel:** *Vad är sannolikheten att jag i poker får Imperial Royal Straight Flush på given?*
> $A=\{\text{"hjärter 10, knekt, dam, kung och ess"}\}$
> $\Omega=\{\text{alla möjliga givar med 5 kort}\}=\{T|T\subseteq\{1,2,\dots,52\}\land|T|=5\}$
> $P=\frac1{|\Omega|}$

För att göra oordnade val utan upprepning använder vi *binomialtal*.
### Binomialtal
Binomialtalet $\binom{n}{k}$ definieras som antalet delmängder av $\{1,2,\dots,n\}$ av storlek $k$.
Detta gäller för $0\leq k\leq n$, i andra fall $\binom{n}{k}=0$.
$\binom{n}k=\frac{n!}{k!(n-k)!}$
> **Bevis:** En kö $a_1,a_2,\dots,a_k$ med element ur $n$ möjliga kan bildas på $\frac{n!}{(n-k)!}$ sätt.
> Vi kan också räkna antalet köer på följande sätt:
> (1) Vi väljer vilka som ska vara med i kön:$\binom{n}{k}$
> (2) Vi bestämmer deras inbördes ordning: $k!$
> $\frac{n!}{(n-k)!}=\binom{n}k\cdot k!$
> $\therefore\binom{n}k=\frac{n!}{k!(n-k)!}$

**Binomialtalens symmetri:**
$\binom nk=\binom n{n-k}$, där $0\leq k\leq n$
> **Bevis:**
> *Beteckningar:
> $[n]=\{1,2,3,\dots,n\}$
> $\binom{[n]}k$ är mängden av alla delmängder till $[n]$ av storlek $k$*
> $\therefore|\binom{[n]}k|=\binom nk$
> För att visa $\binom nk=\binom n{n-k}$ så kan vi hitta en bijektion $f:\binom{[n]}k\rarr\binom{[n]}{n-k}$
> **Svar:** Vi finner $f(S)=S^C=[n]\setminus S$

**Pascals triangel:**
|$0$||||$\binom00$||||
|-|-|-|-|-|-|-|-|
|$1$|||$\binom10$||$\binom11$|||
|$2$||$\binom20$||$\binom21$||$\binom22$||
|$3$|$\binom30$||$\binom31$||$\binom32$||$3\choose3$|

För heltal $0\leq k\leq n>0$ är $\binom nk=\binom{n-1}k+\binom{n-1}{k-1}$.
> **Bevis:**
> $\binom{[n]}k=\binom{[n-1]}k\cup\{S\cup\{n\}|S\in\binom{[n-1]}{k-1}\}$
> Alla mängder t.h. innehåller $n$, medan inga  t.h. gör det.
> $\therefore$ Unionen är disjunkt.
> Vi skriver om detta med kardinaliteter, enligt additionsprincipen:
> $|\binom{[n]}k|=\binom{n-1}k+\binom{n-1}{k-1}$

### Binomialsatsen
För alla heltal $n\geq 0$ är
$$(1+x)^n=\sum_{k=0}^n \binom nk x^k$$
> **Bevis (induktion):**
> *Basfall:* $n=0$
> $\text{VL}_0=(1+x)^0=1\text{, HL}_0=\binom00 x^0=1$
> *Induktionsantagande:* Anta sant för $n-1$.
> *Induktionssteg:* Bevisa för $n$.
> $\text{VL}_n=(1+x)^n=(1+x)(1+x)^{n-1}\\=\{\text{induktionsantagandet}\}\\=(1+x)(\sum_{k=0}^{n-1}\binom{n-1}k x^k)\\=\sum_{k=0}^{n-1}\binom{n-1}k x^k+\sum_{k=0}^{n-1}\binom{n-1}k x^{k+1}\\=\{\text{variabelsubstitution }j=k+1\}\\=\sum_{j=0}^{n-1}\binom{n-1}j x^j+\sum_{j=1}^n\binom{n-1}{j-1} x^j\\=\sum_{j=0}^{n}\binom{n-1}j x^j+\sum_{j=0}^n\binom{n-1}{j-1} x^j\\=\sum_{j=0}^{n}(\binom{n-1}j+\binom{n-1}{j-1}) x^j=\{\text{Pascal}\}\\=\sum_{j=0}^{n}\binom{n}{j} x^j=\sum_{k=0}^{n}\binom{n}{k} x^k$
> $\therefore$ Sant enligt induktionsprincipen.

## Föreläsning 17
### Binomialtal
Vi sätter in $x=-1$ i binomialsatsen: $(x+1)^n=((-1)+1)^n=0^n=0$
Vi får då $0=\sum_{k=0}^n\binom nk (-1)^k=1-\binom n1+\binom n2-\binom n3+\dots=(1+\binom n2+\binom n4+\dots)-(\binom n1+\binom n3+\dots)=\text{"antal delmängder av jämn storlek"}-\text{"antal delmängder av udda storlek"}=0$
Vi kan visa detta:
$J_n=\{S|S\subseteq\{1,2,\dots,n\}\land|S|\text{ jämn}\}$
$U_n=\{S|S\subseteq\{1,2,\dots,n\}\land|S|\text{ udda}\}$
Hitta en bijektion $f:J_n\rarr U_n$:
$f(S)=\begin{cases}S\setminus\{1\}\text{, om }1\in S\\S\cup \{1\}\text{, om }1\notin S\end{cases}$
En bijektion eftersom $f(f(S))=S$ för alla S.
### Oordnat, utan upprepning
> **Exempel:** *186 studenter ska ha övningar i 4 olika salar med 36, 42, 45 och 63 platser vardera. På hur många olika sätt kan studenterna fördelas?*
> (1) Välj vilka som ska sitta i sal 1: $\binom{186}{36}$
> (2) Välj vilka som ska sitta i sal 2: $\binom{186-36}{42}$
> (3) Välj vilka som ska sitta i sal 3: $\binom{186-36-42}{45}$
> (4) Välj vilka som ska sitta i sal 4: $\binom{63}{63}=1$
> Valen är oberoende, multiplikationsprincipen gäller:
> **Svar:** $\binom{186}{36}\binom{186-36}{42}\binom{186-36-42}{45}\binom{63}{63}$
> Vi kan förenkla detta:
> $\frac{186!}{36!(186-36)!}\frac{(186-36)!}{42!(186-36-42)!}\frac{(186-36-42)!}{45!(186-36-42-45)!}=\frac{186!}{36!\cdot42!\cdot45!\cdot63!}$

**Multinomialtal:**
Anta $k_1+k_2+\cdots+k_m=n$.
> *Multinomialtalet* $\binom{n}{k_1,k_2,\dots,k_m}$ **antalet sätt att fördela talen $\{1,2,\dots,n\}$ i $m$ stycken lådor så att låda $x$ får $k_x$ element.
> **Sats:** $\binom{n}{k_1,k_2,\dots,k_m}=\frac{n!}{k_1!k_2!\cdots k_m!}$

> **Exempel:** *Hur många olika ord kan man bilda av bokstäverna $\text{MISSISSIPPI}$?*
> Vi antar positionerna $\{1,2,\dots,11\}$ och väljer vilka som ska varje bokstav.
> Bokstaven $\text I$ finns t.ex. 4 ggr, och "rymmer" därför 4 av positionerna. Osv.
> **Svar:** $\binom{11}{4,1,2,4}=\frac{11!}{4!\cdot1!\cdot2!\cdot4!}$

**Ordnat val med upprepning:**
> Antalet sätt att ordna $n$ stycken objekt, där man har $k_m$ av $m$:e slaget, är:
> $$\binom n{k_1,k_2,\dots,k_m}=\frac{n!}{k_1!\cdot k_2!\cdots k_m!}$$

> **Exempel:** *Hur många ord med 4 bokstäver kan man bilda ur $\text{"STOLLE"}$?*
> Två fall:
> (1) Högst ett "L" förekommer. Vi väljer då 4 (utan upprepning): $5\cdot4\cdot3\cdot2$
> (2) Exakt två "L" förekommer.
> (2.1) Välj plats för båda "L": $\binom 42$ (ordning ej viktigt här)
> (2.2) Välj 2 av $\text{"STOE"}$ (ordning viktigt): $4\cdot3$
> **Svar:** $5\cdot4\cdot3\cdot2+\binom 42\cdot4\cdot3$

> **Exempel:** *Låt $\mathcal M$ vara mängden av alla ord som kan bildas ur $\text{"RAGGARGRANEN"}$.*
> 
> *(a) Bestäm $|\mathcal M|$*.
> Vi har 3 st "A", 1 st "E", 3 st "G", 2 st "N" och 3 st "R".
> **Svar:** $\binom{12}{3,1,3,2,3}=\frac{12!}{3!\cdot1!\cdot3!\cdot2!\cdot3!}$
> *(b)* Hur många ord i $\mathcal M$ innehåller $\text{"GRENAR"}$?
> Vi har t.ex. "RAG**GRENAR**GAN".
> Ordet "GRENAR" kan finnas på 7 platser.
> För var och en av dessa alternativ väljer vi bokstav (AAGGNR) åt återstående 6 teckenpositioner: $\binom{6}{2,2,1,1}=\frac{6!}{2\cdot2}=\frac{6!}4$
> **Svar:** $7\cdot\frac{6!}4=\frac{7!}4$ ord
> *(${}$c) Hur många ord i $\mathcal M$* innehåller varken $\text{GRENAR}$ eller $\text{NARRA}$?
> Vi har t.ex. "**GRENARRA**GGNA".
> $S=\{\text{ord som innehåller "GRENAR"}\}$
> $T=\{\text{ord som innehåller "NARRA"}\}$
> Vi söker:
> $|\mathcal M\setminus(S\cup T)|=|\mathcal M|-|S\cup T|=|\mathcal M|-(|S|+|T|-|S\cap T|)=|\mathcal M|-|S|-|T|+|S\cap T|$
> $|T|=8\binom{7}{3,1,1,1,1}=\frac{8\cdot7!}6$
> $|S\cap T|$ stycken innehåller "GRENARRA" (enda sättet för skapa båda orden samtidigt med givna bokstäver)
> $|S\cap T|=5\binom{4}{2,1,1}=\frac{5\cdot4!}2$
> **Svar:** $|\mathcal M|-|S|-|T|+|S\cap T|=\frac{12!}{2\cdot6^3}-\frac{7!}4-\frac{8\cdot7!}6+\frac{5\cdot4!}2$ ord

### Multinomialsatsen
$$(x_1+\dots+x_m)^n\\=\sum_{k_1+\dots+k_m=n}\binom n{k_1,k_2,\dots,k_m}x_1^{k_1}\cdots x_m^{k_m}$$
T.ex.
$$(x_1+x_2+x_3)^3\\=\binom 3{3,0,0}x_1^3+\binom 7{2,1,0}x_1^2x_2+\binom 3{1,1,1}x_1x_2x_3\\=x_1^3+\frac {3!}{2!}\cdot x_1^2x_2+3!\cdot x_1x_2x_3+\dots\\=x_1^3+3x_1^2x_2+6x_1x_2x_3+\dots$$
> **Exempel:** *Vad är koefficienten framför $x^3y^5z^{24}$ i $(x+y+z^2)^{20}$?*
> Vi gör variabelbyte $w=z^2$, vilket ger
> $(x+y+z^2)^{20}=(x+y+w)^{20}=\sum_{k_1,k_2,k_3}\binom{20}{k_1,k_2,k_3}x^{k_1}y^{k_2}w^{k_3}$
> Vi söker koefficienten framför $x^3y^5z^{24}=x^3y^5w^{12}$.
> $\therefore k_1=3,k_2=5,k_3=12$
> **Svar:** $\binom{20}{3,5,12}=\frac{20!}{3!\cdot5!\cdot12!}$
### Kompositioner
> **Exempel:** *På hur många sätt kan man fördela $n$ identiska kulor i lådor $1,2,\dots,k$, så att ingen låda blir tom?*
> Vi har $n-1$ möjliga "mellanrum": $1|_{_1}2|_{_2}\cdots|_{_{n-1}}n$
> Vi vill ha $k$ lådor och väljer därför $k-1$ mellanrum:
> T.ex. $(1,2|_{_1}3,4,5|_{_2}\dots|_{_{k-1}}n)$
> Detta kallas för en **komposition** av $n$ element i $k$ delar.
> **Svar:** Vi kan fördela kulorna på $\binom{n-1}{k-1}$

Ekvationen $x_1+x_2+\cdots+x_k=n, x_i>0\text{ för alla }i$ har $\binom{n-1}{k-1}$ lösningar.

**Om lådor får vara tomma?**
Vi antar $y_i=\text{antalet kulor i låda }i$.
Det ger ekvationen $y_1+\cdots+y_k=n,\ y_i\geq0$.
Substitution: $x_i = y_i+1$
$x_1+x_2+\dots+x_k=(y_1+1)+\dots+(y_k+1)\\=y_1+\dots+y_k+k\\=n+k$
**Svar:** $\binom{n+k-1}{k-1}$

*Man kan tänka att man räknar som tidigare, men att man tillför $k$ "tomma" element (ett för varje låda).*

## Föreläsning 18
### Oordnade val med upprepning
En **multimängd** är en mängd där *upprepade element tillåts*.
> $\{2,3,3,2,4,6,4\}\neq\{2,3,4,6\}$
> $\{2,3,3,2,4,6,4\}$ har storleken $7$.
> *Ordning har ingen betydelse, endast antalet är viktigt!*

*Hur många multimängder av storlek $n$ med element från $\{1,2,\dots,k\}$ finns det?*
Låt $y_i$ vara antalet element $i$ i en multimängd.
$y_1+y_2+\dots+y_k=n$
Lösningen ges av $\binom{n+k-1}{k-1}$.
**Svar:** Det finns $\binom{n+k-1}{k-1}$ stycken.

> **Exempel:** *Olga ska köpa lördagsgodis. I butiken finns 7 sorters godis och hon får välja exakt 15 godisar. På hur många sätt kan hon välja innehållet i godispåsen?*
> Godispåsen motsvarar en multimängd av storlek 15.
> Vi räknar kompositioner: $n=15,\ k=7$
> **Svar:** På $\binom{15+7-1}{7-1}=\binom{21}6$ sätt.

> **Exempel:** *Hur många heltalslösningar finns det till
> $x_1+x_2+x_3+x_4\leq14$, där $\begin{cases}x_1\geq-3\\x_2\geq2\\x_3\geq-5\\x_4\geq3\end{cases}$?*
> Vi vill skriva om ekvationen på en form som vi känner igen. Vi sätter $x_5=\text{HL}-\text{VL}$. Detta ger:
> $\iff x_1+x_2+x_3+x_4+x_5=14$
> Variabelsubstitutionen så att alla termer $\geq0$:
> $\begin{cases}y_1=x_1+3\\y_2=x_2-2\\y_3=x_3+5\\y_4=x_4-3\\y_5=x_5\end{cases}$
> $\iff y_1+y_2+y_3+y_4+y_5=(x_1+3)+(x_2-2)+(x_3+5)+(x_4-3)+x_5\\=x_1+x_2+x_3+x_4+x_5+3=14+3=17$
> **Svar:** Denna kan lösas på $\binom{17+5-1}{5-1}=\binom{21}4$ sätt!
### Postfacksprincipen (Dirichlets lådprincip)
> Om fler än $k$ objekt ska objekt i $k$ lådor, så måste minst en låda innehålla $\geq2$ element.
> *Alt: Om $X,Y$ är ändliga mängder och $|X|>|Y|$, så finns det ingen injektion $f:X\rarr Y$
> (Injektioner måste ge unikt $y$ för unikt $x$)*.

### Principen om inklusion/exklusion
> *Om $A-1,\dots,A_n$ är ändliga mängder så är*
> $$|A_1\cup A_2\cup\cdots\cup A_n|=|A_1|+|A_2|+\cdots+|A_n|\\-|A_1\cap A_2|-|A_1\cap A_3|-\cdots-|A_{n-1}\cap A_n|\\+|A_1\cap A_2\cap A_3|+\cdots+|A_{n-2}\cap A_{n-1}\cap A_n|\\\ddots\\+(-1)^{n+1}\ddots|A_1\cap A_2\cap A_3\cap\cdot\cap A_n|$$

Hur uttrycker vi $|u\setminus(A_1\cup A_2\cup\cdots\cup A_n)|$?
> $u$ är universum, dvs. $A_i\subseteq u\text{ för alla }i$.
> $|u\setminus(A_1\cup A_2\cup\cdots\cup A_n)|\\=|u|-(A_1\cup A_2\cup\cdots\cup A_n)|\\=|u|-(|A_1|+\cdots+|A_n|)$

> **Exempel:** *Utav 200 studenter deltog $|F|=172$ på föreläsningar, $|O|=130$ på övningar och $|S|=150$ på seminarier. $|F\cap S|=142,\ |F\cap O|=125,\ |S\cap O|=123,\ |F\cap S\cap O|=120$*
> Hur många deltog inte i något av momenten?
> Vi söker $|u\setminus(F\cup O\cup S)|$, där $u=\text{studenterna}$.
> $|u\setminus(F\cup O\cup S)|$=$|u| - |F|-|O|-|S|+|F\cap S|+|F\cap O|+|S\cap O|-|F\cap S\cap O|=200-172-130-150+142+125+123-120=18$
> **Svar:** 18 elever.

